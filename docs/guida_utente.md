# Spendif.ai — Guida Utente

> Tutto quello che ti serve per usare Spendif.ai in meno di 10 minuti.

---

## L'idea in una frase

Scarichi i file movimenti dalla banca, li trascini in Spendif.ai, lui li unifica, li classifica e ti dice dove vanno i tuoi soldi. Fine.

---

## 1. Primo avvio — wizard di onboarding

**Situazione:** Hai appena installato Spendif.ai e lo avvii per la prima volta.

L'app ti mostra automaticamente il **wizard di configurazione iniziale** (4 step). Non devi cercare nessun menu. *In parallelo* parte il download del modello LLM più adatto al tuo hardware — un banner in cima a ogni step mostra il progresso ("📚 78% · ~3 min").

1. **Step 1 — Lingua:** scegli la lingua della tassonomia. Il wizard suggerisce la lingua del tuo browser. Questa scelta imposta anche il formato delle date e i separatori numerici (es. `31/12/2025` con separatore `,` per l'italiano).
2. **Step 2 — Titolari:** inserisci il tuo nome (e le varianti usate dalla banca — es. `Mario Rossi, ROSSI MARIO`). Questi nomi vengono usati per proteggere la tua privacy nei prompt LLM e per riconoscere i tuoi bonifici interni.
3. **Step 3 — Conti:** aggiungi i tuoi conti bancari (nome + banca + tipo conto). Il tipo conto è obbligatorio e indica lo strumento finanziario: *Conto corrente*, *Carta di credito*, *Carta di debito*, *Carta prepagata*, *Conto risparmio* o *Contanti*. Almeno un conto è obbligatorio.
4. **Step 4 — Riepilogo e Avvia:** controlla il riepilogo e clicca **Avvia**. Il bottone è disabilitato finché il modello AI non è scaricato al 100% (indicatore live "⏳ Attendi modello AI — 78% · ~3 min"): garantisce che la pagina Import sia subito utilizzabile dopo il wizard. Solo a questo punto i dati vengono salvati.

> **Default LLM invisibili:** il wizard scrive anche `llm_backend=local_llama_cpp`, il path del modello scaricato, e i parametri di inferenza (4096 token di contesto, CPU di default). Modificabili dopo da **⚙️ Impostazioni**.

> **Aggiornamento da versione precedente?** Il wizard non compare solo se sono già configurati TUTTI e 4 i prerequisiti che il wizard stesso scriverebbe (lingua UI, titolari, almeno un conto, llm_backend). Se uno manca, il wizard appare anche su un DB esistente per completare il setup.

---

## 2. Prima importazione

**Situazione:** Hai completato il wizard e vuoi caricare i tuoi file movimenti.

1. Vai su **Import** (il primo pulsante in alto a sinistra).
2. Trascina uno o più file nell'area tratteggiata — vanno bene CSV, XLSX, XLS tutti insieme.
3. Per ogni file scegli il conto bancario associato dal menu a tendina.
4. Clicca **Avvia elaborazione**.
5. Aspetta la barra verde. Puoi chiudere il browser e riaprirlo: il lavoro continua in background.

> **Esempio:** Hai tre file — `estratto_unicredit_gen.csv`, `carta_visa_gen.xlsx`, `conto_deposito.csv`. Li selezioni tutti e tre in una volta sola. Spendif.ai capisce da solo che tipo sono.

**Cosa succede dietro le quinte:** Spendif.ai assegna a ogni transazione un codice univoco basato sul contenuto. Se importi lo stesso file due volte non succede nulla di male — i duplicati vengono scartati silenziosamente.

> **Storico import:** la pagina **📜 Storico import** nella sidebar mostra la cronologia di tutte le importazioni eseguite (data, file, conto, numero transazioni). Puoi annullare un'importazione eliminando in blocco tutte le transazioni di quel batch con il pulsante "Annulla import". Vedi la sezione dedicata più avanti.

### Importazione automatica e revisione schema

Spendif.ai analizza la struttura di ogni file e calcola un **punteggio di confidenza** (da 0 a 100%) su quanto ha capito del formato.

- **Confidenza >= 80%** — l'importazione procede in automatico, senza chiederti nulla.
- **Confidenza < 80%** — compare un form di revisione dove puoi verificare le colonne rilevate (data, importo, descrizione, tipo documento) e correggerle se necessario. Dopo la conferma manuale, la confidenza sale a 100%.

Una volta confermato lo schema di un file, tutte le importazioni successive dello stesso formato saranno automatiche — Spendif.ai ricorda la struttura.

> **Conto pre-selezionato:** se il formato del file corrisponde a uno schema gia importato in passato per un certo conto, Spendif.ai pre-seleziona automaticamente quel conto nel menu a tendina. Non serve sceglierlo ogni volta.

> **Avviso primo caricamento:** quando carichi un file con un formato mai visto prima (primo upload) e il file contiene meno di 50 righe, compare un avviso giallo: *"Per un riconoscimento ottimale, carica il file movimenti cosi come scaricato dalla banca, senza modifiche, idealmente con 250-300 transazioni."* Questo perche il rilevamento automatico dello schema funziona meglio con piu dati.

### Righe da saltare — quando compare questo campo?

Alcuni file di banca hanno righe di intestazione prima della tabella dati (nome della banca, periodo, numero conto…) e righe di riepilogo/totali in fondo. Spendif.ai usa un'analisi basata sulla densità dei dati per individuare automaticamente dove inizia e dove finisce la tabella reale, rimuovendo sia le righe di contorno in alto che i totali in basso. Nella maggior parte dei casi non serve impostare nulla manualmente.

Se però il rilevamento automatico **non è riuscito** (file con formato insolito, tutto numerico, senza intestazioni testuali), comparirà il campo **"Righe da saltare"** accanto al nome del file. Inserisci quante righe vuoi saltare prima dell'intestazione della tabella.

> **Esempio:** Apri il file CSV con un editor di testo. Se le prime 3 righe sono `Banca XYZ`, `Conto 123`, `Dal 01/01 al 31/01` e la riga 4 è `Data,Importo,Descrizione`, inserisci `3`.

Una volta confermato lo schema del file, alle importazioni successive non vedrai più questo campo — Spendif.ai lo ricorda automaticamente.

### Riepilogo importazione

Al termine dell'elaborazione, per ogni file importato viene mostrato un riepilogo dettagliato:

| Metrica | Significato |
|---------|-------------|
| **Righe E/C** | Numero totale di righe dati nel file movimenti (escluse intestazioni) |
| **Importate** | Nuove transazioni salvate nel database |
| **Già presenti** | Transazioni già importate in precedenza (duplicate, saltate) |
| **Giroconti** | Trasferimenti interni rilevati (tooltip con dettaglio). I giroconti vengono **sempre salvati** nel database, anche con modalità "Escludi" — l'impostazione controlla solo la visibilità nelle viste |
| **Scartate** | Righe che non è stato possibile importare |

Se ci sono righe scartate, un avviso mostra il motivo per ciascuna:
- **Data mancante** — la cella della data è vuota
- **Data non parsabile** — il formato della data non corrisponde allo schema
- **Importo non parsabile** — il valore dell'importo non è riconoscibile
- **Importo: entrambe le colonne Dare/Avere vuote** — nei file con colonne separate per dare e avere, nessuna delle due contiene un valore per quella riga

Puoi espandere il dettaglio per vedere i dati originali di ogni riga scartata, utile per capire se c'è un problema nel file o nello schema.

> **Consiglio:** se i numeri non tornano (es. righe nel file ≠ somma di importate + già presenti + scartate + intestazione), potrebbe indicare un problema nello schema. Prova a cancellare lo schema salvato da ⚙️ Impostazioni e reimportare il file.

---

## 3. Il Ledger: vedere tutte le transazioni

**Situazione:** Vuoi controllare cosa è stato importato.

Vai su **Ledger**. Trovi la lista completa in ordine cronologico, con filtri per data, conto, categoria e tipo (entrata/uscita).

> **Esempio:** Vuoi vedere solo le spese di gennaio 2025 sul conto corrente. Imposti il filtro data e selezioni il conto. La tabella si aggiorna subito.

**Filtri rapidi di periodo:** usa i pulsanti in cima — *Mese corrente*, *Mese precedente* (si sposta mese per mese ogni volta che lo premi), *Ultimi 3 mesi*, *Anno corrente*, *♾ Tutto* (azzera tutti i filtri contemporaneamente).

**Opzioni aggiuntive nella seconda riga filtri:**
- ☑ **Nascondi giroconti** — esclude bonifici tra tuoi stessi conti dai risultati (default: segue l'impostazione globale)
- ☑ **Mostra raw** — aggiunge la colonna "Raw description" nella tabella per confrontare il testo originale della banca con quello rielaborato

**Colonne indicatore (emoji, sola lettura):**
- ⚠️ = da rivedere (la classificazione automatica non era sicura) — mostra "·" quando inattivo
- ✅ = transazione validata dall'utente — mostra "·" quando inattivo
- 🔄 = giroconto interno (es. bonifico tra tuoi conti, escluso dai totali) — mostra "·" quando inattivo

**Colonne checkbox (dopo le emoji):**
- **Validato ☐** — checkbox cliccabile per validare/invalidare una transazione. Il salvataggio è immediato (non serve premere Salva). Quando validi, il flag ⚠️ viene automaticamente rimosso. Quando rimuovi la validazione, `human_validated` torna a False.
- **🔄 Giroconto ☐** — checkbox cliccabile per segnare/rimuovere un giroconto (si salva con il pulsante Salva)

**Ordine colonne (parte destra della griglia):**
`... | Fonte | ⚠️ | ✅ | 🔄 | Validato ☐ | 🔄 Giroconto ☐`

**Colonna Fonte (tracking classificazione):**
- Mostra chi ha assegnato la categoria corrente: 🧠 AI, 📏 Regola, 👤 Manuale, 📚 Storico

**Validazione in blocco:** seleziona una o più transazioni e clicca **Valida selezionate** per confermarle tutte in una volta.

> **Cosa significa "Validato"?** Validare una transazione significa dire a Spendif.ai: "ho visto questa spesa e confermo che è corretta (non è anomala)". La validazione riguarda la **spesa**, non la categoria. Se una regola o l'AI riclassificano la transazione in un secondo momento, la validazione rimane attiva: la fonte (AI, Regola, Manuale, Storico) cambia, ma il flag "Validato" non viene toccato. Solo un click esplicito sulla checkbox "Validato" (deselezionandola) può rimuovere la validazione.

### Fan-out comportamentale (propagazione categoria)

Quando validi una transazione nel Ledger (o nella Review), Spendif.ai cerca automaticamente altre transazioni con la stessa descrizione che non sono ancora state categorizzate. Se ne trova, compare un suggerimento: **"Applica a N transazioni simili?"**

- Clicca **Applica a tutte** per copiare la stessa categoria/sottocategoria a tutte le transazioni corrispondenti (con fonte "Storico").
- Clicca **No grazie** per ignorare il suggerimento.

Il suggerimento non è intrusivo: appare solo quando ci sono effettivamente transazioni simili non categorizzate. Piu usi il sistema e validi le transazioni, meno lavoro manuale dovrai fare in futuro.

### Creare regole dal Ledger

Seleziona una riga nella colonna di selezione (📏) e clicca **Crea regola e applica**: compare un form pre-compilato con il pattern estratto dalla controparte, la categoria e il contesto della transazione. Un'anteprima mostra quante transazioni verranno matchate. Se la regola esiste gia, viene mostrato un avviso giallo e il pulsante diventa **Modifica regola e applica**. Dopo la conferma, la regola si applica retroattivamente a tutte le transazioni corrispondenti. Un toast conferma "Regola creata" o "Regola aggiornata".

> **Attenzione:** puoi selezionare solo **una riga alla volta** per creare una regola. Se ne selezioni piu di una, l'app mostra un errore.

Per il flusso completo, vedi la [Guida alla Classificazione](guida_classificazione.md).

---

## 4. Review: le transazioni da controllare

**Situazione:** Spendif.ai non era sicuro di alcune classificazioni e le ha messe in attesa.

Vai su **Review**. Trovi le transazioni con il ⚠️. Per ognuna puoi:
- Cambiare categoria/sottocategoria dal menu a tendina
- Confermare cliccando **Salva**

**Colonne indicatore (emoji, sola lettura):**
- ⚠️ = da rivedere — mostra "·" quando inattivo
- ✅ = transazione validata dall'utente — mostra "·" quando inattivo

**Colonne checkbox (dopo le emoji):**
- **Validato ☐** — checkbox cliccabile per validare/invalidare una transazione. Il salvataggio è immediato. Quando validi, il flag ⚠️ viene automaticamente rimosso.

**Colonna Fonte (tracking classificazione):**
- Badge che indica chi ha assegnato la categoria: 🧠 AI, 📏 Regola, 👤 Manuale, 📚 Storico

**Validazione in blocco:** seleziona le transazioni di cui sei sicuro e clicca **Valida selezionate** per confermarle tutte in una volta. Quando validi una transazione stai dicendo a Spendif.ai: "ho visto questa spesa e confermo che va bene". La validazione non cambia la categoria e non viene rimossa se la categoria cambia in seguito (per regola o AI). Solo un click esplicito sulla checkbox la rimuove.

**Fan-out comportamentale:** anche nella Review, dopo la validazione di una transazione, Spendif.ai propone di applicare la stessa categoria alle transazioni simili non ancora categorizzate. Vedi la sezione "Fan-out comportamentale" nel capitolo Ledger per i dettagli.

> **Esempio:** "PAGAMENTO POS 00112 FARMACIA CENTRALE" è stato classificato come *Casa* ma tu sai che è *Salute*. Lo correggi una volta, e se hai salvato una regola quella correzione si applicherà automaticamente alle prossime importazioni.

### Rielabora con LLM
In fondo alla pagina Review c'è il pulsante **🔄 Rielabora con LLM**. Quando vedi `(N descrizioni non pulite)` significa che alcune transazioni hanno ancora la descrizione grezza della banca senza essere state elaborate. Cliccalo per riprocessarle.

> **Quando capita:** Se durante l'importazione il modello AI era offline, le transazioni vengono importate comunque ma con la descrizione originale. Questo pulsante le recupera appena il modello torna disponibile.

---

## 5. Regole: non correggere la stessa cosa due volte

**Situazione:** Ogni mese arriva "ADDEBITO SDD ENEL ENERGIA" e ogni mese lo devi correggere a mano.

Vai su **Regole**, crea una nuova regola:
- **Pattern:** `ENEL ENERGIA`
- **Categoria:** Utenze → Elettricità

Da quel momento in poi, ogni transazione che contiene quelle parole viene classificata automaticamente — sia nelle importazioni future che in quelle già presenti nel database.

**Riesegui tutte le regole in blocco**

Se hai creato molte regole in sessioni diverse e vuoi applicarle tutte in una volta a tutto il tuo storico, usa il pulsante **▶️ Esegui tutte le regole** in fondo alla sezione. Spunta la casella di conferma e clicca il pulsante: tutte le regole vengono applicate a ogni transazione del ledger, non solo a quelle in attesa di revisione. Al termine ti dirà quante transazioni sono state aggiornate.

> **Esempio pratico con tre tipi di regola:**
> - *Uguale esatto:* `NETFLIX.COM` → Abbonamenti → Streaming (corrisponde solo se la descrizione è esattamente quella)
> - *Contiene il testo:* `ESSELUNGA` → Alimentari → Supermercato (corrisponde se la parola appare ovunque nella descrizione)
> - *Espressione avanzata:* `RATA \d+/\d+` → Casa → Mutuo (corrisponde a "RATA 3/12", "RATA 10/12" ecc.)

---

## 6. Modifiche massive: categoria, contesto e eliminazione in blocco

**Situazione:** Hai importato anni di movimenti e vuoi pulire dati sbagliati o rimuovere un intero conto che non vuoi più tracciare.

Vai su **✏️ Modifiche massive**. La pagina è divisa in due aree principali.

### 6a — Operazioni su transazione di riferimento

1. Cerca e seleziona una transazione dal menu a tendina (puoi filtrare per testo o mostrare solo quelle ⚠️ da rivedere)
2. Spendif.ai mostra quante altre transazioni hanno la stessa descrizione o una simile (Jaccard ≥ 35%)
3. Poi scegli cosa fare:
   - **2a Giroconto** — segna/rimuovi come bonifico interno, con un click propaga a tutte le tx con la stessa descrizione
   - **2b Contesto** — assegna un contesto (es. "Vacanza") alla singola tx o a tutte le simili
   - **2c Categoria** — corregge categoria e sottocategoria, salva una regola deterministica per i file futuri, applica subito alle simili

### 6b — Eliminazione massiva da filtro

**Situazione:** Vuoi cancellare tutte le transazioni di un conto chiuso, o tutte quelle di un periodo di test.

1. Imposta i filtri (date, conto, tipo, descrizione, categoria) — almeno uno è obbligatorio
2. Il contatore mostra subito quante transazioni verranno cancellate
3. Clicca **👁 Anteprima** per vedere le prime 10 righe prima di procedere
4. Digita **`ELIMINA`** nel campo di conferma — solo allora il pulsante si abilita
5. Clicca il pulsante rosso

> ⚠️ **L'eliminazione è irreversibile.** Fai sempre un backup del file `ledger.db` prima di eliminare grandi quantità di dati (vedi la sezione 16 — *Backup e trasferimento dei dati*).

> **Esempio:** Hai importato per errore il file movimenti di un conto corrente che non è tuo. Filtri per conto, vedi 200 transazioni nell'anteprima, digiti ELIMINA e le rimuovi in un colpo solo.

---

## 7. Correggere le descrizioni in blocco (pagina Review)

**Situazione:** La banca scrive "SOTTOSCRIZIONI FONDI E SICAV SOTTOSCRIZIONE ETICA AZIONARIO R DEP.TITOLI 081/663905/000" — un disastro leggibile. Vuoi sostituirla con "Fondo Etico Azionario" per tutte le occorrenze.

Vai su **Review**, scorri in fondo, apri il pannello **✏️ Correggi descrizione in blocco**:
1. Incolla la descrizione grezza nel campo *Pattern*
2. Scrivi la descrizione leggibile nel campo *Descrizione pulita*
3. Clicca **Applica e salva regola**

Tutte le transazioni che corrispondono vengono aggiornate immediatamente e la regola viene salvata per i file futuri.

---

## 8. Analytics: i grafici

**Situazione:** Vuoi capire dove spendi di più.

Vai su **Analytics**. Trovi:
- Grafico a torta spese per categoria
- Andamento mensile entrate/uscite
- Saldo netto nel tempo

Usa i filtri in alto per restringere a un periodo o a un conto specifico.

### Filtro ad albero tassonomico

Nella pagina Analytics (e nella pagina Tassonomia) è disponibile un **filtro ad albero** che mostra la gerarchia completa contesto / categoria / sottocategoria con checkbox collassabili. Puoi:
- Espandere e collassare i nodi dell'albero
- Selezionare un nodo padre per selezionare automaticamente tutti i figli
- Usare i pulsanti **Seleziona tutto** / **Deseleziona tutto** per operazioni rapide
- Gli indicatori tri-state mostrano se un nodo è completamente selezionato, parzialmente selezionato o deselezionato

> **Nota:** Il filtro ad albero è disponibile solo nelle pagine di analisi (Analytics, Tassonomia). Non è presente nel Ledger e nella Review, dove i filtri piatti sono più rapidi per il lavoro quotidiano sulle singole transazioni.

### Associazioni controparte (auto-apprendimento)

Nella sezione Analytics trovi anche la vista **Associazioni controparte → categoria**, che mostra come Spendif.ai ha imparato ad associare ogni controparte (es. ESSELUNGA, AMAZON) alle categorie nel tempo.

Per ogni controparte vengono mostrati:
- **Categoria/Sottocategoria** più frequente tra le transazioni validate
- **Conteggio** delle ricorrenze validate
- **Omogenità** — un indicatore da 0 a 1 che misura quanto la controparte è "stabile" nella classificazione:
  - 🟢 **≥ 0.90** — auto-categorizzabile (es. ESSELUNGA: sempre Alimentari)
  - 🟡 **0.50–0.89** — mista (es. ROSSOPOMODORO: quasi sempre Ristorazione, a volte Vacanze)
  - 🔴 **< 0.50** — eterogenea (es. AMAZON: Tecnologia, Alimentari, Abbigliamento...)

> **Come funziona:** Spendif.ai conta solo le transazioni che hai **validato** (checkbox ✅ nel Ledger o nella Review). Più transazioni validi, più il sistema impara. Quando importi nuovi file, le controparti con alta omogenità vengono classificate automaticamente dallo storico — senza chiamare l'AI.

---

## 9. Report: dove vanno i soldi

**Situazione:** Vuoi un riepilogo strutturato delle tue spese per contesto e categoria, con percentuali e trend nel tempo.

Vai su **Report** nella sidebar. La pagina offre tre viste.

### Vista 1 — Tabella pivot

Tabella pivot **contesto × categoria × sottocategoria** con:
- Importo totale per ogni combinazione
- Percentuale sul totale speso
- Subtotali per contesto

I giroconti (trasferimenti interni tra i tuoi conti) sono esclusi automaticamente dai totali.

### Vista 2 — Trend temporale

Grafici interattivi (Plotly) che mostrano:
- **Line chart** con l'andamento mensile delle top 10 categorie di spesa
- **Stacked bar** per visualizzare la composizione mensile
- Tab separati per **spese** e **entrate**

### Vista 3 — Export Excel

Pulsante per scaricare un file `.xlsx` con tre tipi di foglio:
- **Riepilogo** — la tabella pivot completa
- **Trend** — dati mensili per categoria
- **Un foglio per ogni contesto** — dettaglio transazioni

### Filtri disponibili

- **Periodo:** date range picker con pulsanti rapidi — *Mese*, *3 mesi*, *Anno*, *Tutto*
- **Conti:** multiselect per filtrare uno o più conti

> **Esempio pratico:** Vuoi sapere quanto hai speso in "Alimentari" negli ultimi 3 mesi. Apri Report, clicca "3 mesi", guarda la riga Alimentari nella tabella pivot. Poi passa alla Vista 2 per vedere se la spesa è in crescita o in calo.

---

## 10. Storico import: annullare un'importazione

**Situazione:** Hai caricato il file sbagliato e vuoi eliminare tutte le transazioni di quell'importazione.

Vai su **📜 Storico import** nella sidebar. Trovi la cronologia completa di tutte le importazioni eseguite, con:

- **Data** dell'importazione
- **File** caricato
- **Conto** associato
- **Numero transazioni** importate

Per annullare un'importazione, clicca il pulsante **Annulla import** sulla riga corrispondente. L'operazione elimina in blocco (hard delete) tutte le transazioni di quel batch. L'eliminazione è irreversibile.

> **Esempio pratico:** Hai importato per errore il file movimenti di dicembre invece di quello di gennaio. Vai su Storico import, trovi l'importazione sbagliata, clicchi "Annulla import" e tutte le transazioni di quel batch vengono rimosse. Poi importi il file corretto.

> **Come funziona:** Ogni importazione viene registrata come un batch con un identificativo univoco (`batch_id`). Tutte le transazioni importate in quella sessione sono collegate al batch, rendendo possibile l'annullamento chirurgico senza toccare le altre importazioni.

---

## 11. Budget: definire gli obiettivi di spesa

**Situazione:** Vuoi impostare un obiettivo di spesa per ogni categoria (es. max 30% in Abitazione, max 15% in Alimentari).

Vai su **Budget** nella sidebar. Trovi una tabella con tutte le categorie di spesa e un campo percentuale per ciascuna.

- Inserisci la **percentuale obiettivo** per ogni categoria (es. 30% per Abitazione).
- In fondo alla tabella, il **riepilogo** mostra il totale assegnato e la liquidità residua.
- Se la somma delle percentuali supera il 100%, compare un **warning** giallo.

Le categorie senza percentuale non hanno obiettivo e non vengono monitorate nella pagina Budget vs Actual.

> **Esempio pratico:** Vuoi che massimo il 30% vada in Abitazione, il 15% in Alimentari, il 10% in Trasporti. Imposti le tre percentuali e vedi subito che hai assegnato il 55%, con il 45% di liquidità residua.

---

## 12. Budget vs Actual: stai rispettando gli obiettivi?

**Situazione:** Vuoi confrontare la spesa effettiva con gli obiettivi che hai definito nella pagina Budget.

Vai su **Budget vs Actual** nella sidebar. La pagina mostra:

### Selettore periodo

In alto trovi il selettore di periodo con quattro modalità: **Mese**, **Trimestre**, **Anno**, **Custom**. Usa le frecce **←** e **→** per navigare nel tempo (es. mese precedente, mese successivo).

### Riga metriche

Una riga di indicatori aggregati mostra:
- **Entrate** nel periodo
- **Uscite** nel periodo
- **Liquidità** (entrate - uscite)
- **% liquidità** rispetto alle entrate

### Tabella confronto con semafori

Per ogni categoria con obiettivo definito:
- La colonna **Target** mostra la percentuale obiettivo
- La colonna **Actual** mostra la percentuale effettiva
- Un semaforo indica lo scostamento:
  - 🟢 **Verde** — entro il 5% dell'obiettivo (tutto ok)
  - 🟡 **Giallo** — tra 5% e 10% sopra l'obiettivo (attenzione)
  - 🔴 **Rosso** — più del 10% sopra l'obiettivo (fuori budget)

### Grafici

- **Bar chart**: barre affiancate target vs actual per ogni categoria — visualizzi subito dove sei in linea e dove sforzi.
- **Donut chart**: distribuzione delle spese effettive tra le categorie.

> **Nota:** I giroconti (trasferimenti interni tra i tuoi conti) sono esclusi dai calcoli per evitare il double-counting.

> **Esempio pratico:** Hai messo come obiettivo max 30% in Abitazione, ma il mese scorso sei arrivato al 38%. Il semaforo è rosso, il bar chart mostra la barra actual più alta del target. Sai che devi tagliare.

---

## 13. Check List: tutto in ordine?

**Situazione:** Vuoi controllare a colpo d'occhio se stai importando regolarmente tutti i tuoi file movimenti, senza buchi di mesi.

Vai su **✅ Check List**. Trovi una tabella con:
- **Una riga per ogni mese**, dal mese corrente in poi verso il passato
- **Una colonna per ogni conto** che hai configurato in Impostazioni

Ogni cella mostra il numero di transazioni importate per quel mese e quel conto. Se il numero è **—** (grigio), non hai transazioni per quella combinazione.

> **Esempio pratico:** Hai tre conti — Conto Corrente, Carta Visa, Conto Deposito. Guardi la check list e vedi che Luglio 2024 ha "—" per il Conto Deposito. Significa che non hai mai importato i movimenti del conto deposito di quel mese. Vai a scaricarli dalla banca e importali.

**Come leggere i colori:**
- **—** grigio = nessuna transazione
- 🔵 azzurro chiaro = 1–4 transazioni (poche — forse manca qualcosa?)
- 🔵 azzurro medio = 5–19 transazioni (normale)
- 🔵 azzurro scuro = ≥ 20 transazioni (mese pieno)

**Filtri utili:**
- *Mostra solo conti* — confronta solo i conti che ti interessano
- *Ultimi N mesi* — focalizza su un periodo recente
- *Nascondi mesi senza transazioni* — rimuove i mesi in cui non hai ancora dati per nessun conto

Puoi scaricare la tabella come CSV con il pulsante **⬇️ Scarica CSV**.

---

## 14. Assistente: chiedere aiuto a Spendif.ai

**Situazione:** Hai un dubbio su come funziona una funzione, come importare un file o come configurare un'opzione.

Clicca su **💬 Assistente** nella sidebar. Si apre una chat dove puoi scrivere la tua domanda in linguaggio naturale.

### Come funziona

Il chatbot si adatta automaticamente al backend LLM che hai configurato nelle Impostazioni:

- **Se usi un servizio cloud** (OpenAI, Claude, ecc.) — il chatbot cerca nelle FAQ e nella documentazione, poi genera una risposta con l'AI. Le risposte sono più naturali e flessibili.
- **Se usi Ollama o vLLM** — stesso comportamento, ma il modello gira sul tuo computer.
- **Se usi llama.cpp o non hai configurato nessun LLM** — il chatbot usa un sistema deterministico che cerca la domanda più simile nelle FAQ preconfezionate. Nessun LLM coinvolto, funziona su qualsiasi hardware.

### Domande suggerite

Alla prima apertura, il chatbot mostra alcune domande suggerite cliccabili per iniziare. Esempi:
- "Come importo un file?"
- "Quali formati sono supportati?"
- "Come cambio una categoria?"

### Fonti

Quando il chatbot risponde, puoi espandere la sezione **Fonti** per vedere da quale documento o FAQ è stata tratta la risposta. Se il chatbot non trova informazioni sufficienti, lo dice esplicitamente.

> **Esempio pratico:** Non ricordi come cambiare il backend LLM. Apri l'Assistente e scrivi "come cambio il modello AI?". Il chatbot cerca nella documentazione e ti risponde con le istruzioni passo-passo.

---

## 15. Impostazioni: cambiare il modello AI

**Situazione:** Vuoi usare un modello diverso per la classificazione (es. Claude invece di Ollama locale).

Vai su **Impostazioni**:
- **Backend LLM:** scegli tra llama.cpp (locale, gratuito, default per nuove installazioni), Ollama (locale, gratuito), OpenAI, Claude, o qualsiasi provider OpenAI-compatible (Groq, Google AI Studio, ecc.)
- **Modello:** specifica il nome del modello (es. `gpt-4o-mini`, `claude-3-5-haiku-20241022`, `gemma2-9b-it`) oppure seleziona un file `.gguf` per llama.cpp
- **API Key:** inserisci la chiave se usi un servizio remoto

> **Nota sulla privacy:** Se usi un backend remoto (OpenAI o Claude), Spendif.ai rimuove automaticamente IBAN, numeri carta, codice fiscale e nome del titolare prima di inviare qualsiasi dato.

Per istruzioni dettagliate su dove registrarsi e come ottenere le API key di ogni provider, consulta il **[Manuale di Configurazione](configurazione.md)**.

### Tipo conto

Ogni conto ha un **tipo** obbligatorio che indica lo strumento finanziario:

| Tipo | Etichetta |
|------|-----------|
| `bank_account` | Conto corrente |
| `credit_card` | Carta di credito |
| `debit_card` | Carta di debito |
| `prepaid_card` | Carta prepagata |
| `savings_account` | Conto risparmio |
| `cash` | Contanti |

> Solo la **carta di credito** richiede un trattamento speciale (inversione del segno: le spese nel CSV sono positive ma vanno registrate come uscite). Carta di debito e prepagata hanno comportamento del segno identico, ma sono valori separati perché l'etichetta è chiara per l'utente. Il formato del file (colonna unica, dare/avere, ecc.) viene rilevato automaticamente da Spendif.ai — tu devi solo indicare *che tipo di strumento è*.

### Rinominare un conto

Puoi rinominare un conto bancario in qualsiasi momento da **⚙️ Impostazioni → 🏦 Conti bancari**. Quando rinomini un conto, Spendif.ai ricalcola automaticamente l'identificativo univoco di ogni transazione associata, perche il nome del conto fa parte della chiave di calcolo.

L'operazione e **atomica**: se qualcosa va storto durante il ricalcolo, nessun dato viene modificato. I tuoi dati restano sempre integri.

> **In pratica:** rinomina il conto senza preoccupazioni. Le transazioni, le categorie, le regole e i giroconti associati rimangono intatti. L'unica cosa che cambia e l'identificativo tecnico interno (invisibile a te).

### Scaricare un modello (llama.cpp)

Se usi llama.cpp come backend (default per nuove installazioni), puoi scaricare un modello GGUF direttamente dall'app:

1. Vai su **⚙️ Impostazioni → 🤖 Configurazione LLM**
2. Seleziona il backend **llama.cpp (locale)**
3. Scegli un modello suggerito (es. `gemma-4-E2B-it-Q4_K_M`, ~3.1 GB) oppure incolla un URL diretto
4. Clicca **⬇️ Scarica**

I modelli vengono salvati in `~/.spendifai/models/`. La sezione **Modelli locali** mostra i file `.gguf` disponibili, con percorso e dimensione. Selezionando un modello dalla lista il percorso e la **finestra di contesto** vengono configurati automaticamente.

> **Gemma 4 E2B** (`gemma-4-E2B-it-Q4_K_M` o `Q3_K_M`) è il modello consigliato per macchine con 4-6 GB di RAM — ottima qualità per l'italiano, architettura di ultima generazione.

### Scaricare un modello (Ollama)

Se usi Ollama come backend, puoi scaricare o aggiornare il modello direttamente dall'app senza aprire il terminale:

1. Vai su **⚙️ Impostazioni → 🤖 Configurazione LLM**
2. Inserisci il nome del modello (es. `gemma3:12b`)
3. Clicca **⬇️ Pull modello**

Una barra di progresso mostra i MB scaricati. Il download può richiedere qualche minuto (il modello `gemma3:12b` pesa circa 8 GB).

### Verificare che il modello funzioni

Per qualsiasi backend (llama.cpp, Ollama, OpenAI, Claude, Compatible):

1. Configura backend, URL/API key e modello
2. Clicca **🧪 Test LLM**

Spendif.ai invia un prompt di prova ("PAGAMENTO POS FARMACIA") e mostra:
- La risposta del modello (categoria + livello di confidenza)
- **📐 Finestra di contesto** — token configurati e massimo nativo del modello (es. `📐 configurato: 8192 token · max modello: 131072 token`)

La finestra di contesto viene rilevata automaticamente al cambio di modello per tutti i backend. Se qualcosa non va, il messaggio di errore indica se il problema è la connessione, l'API key o il modello.

> **Consiglio:** fai sempre il test dopo aver cambiato modello o backend, prima di lanciare un import.

### Cancellare gli schemi dei file

Spendif.ai memorizza la struttura di ogni file importato (colonne, formato date, convenzione di segno) per velocizzare le importazioni successive. Se un file viene importato con lo schema sbagliato — ad esempio mancano le entrate o le colonne sono invertite — puoi resettare la cache:

1. Vai su **⚙️ Impostazioni → 📐 Schema file importati**
2. Clicca **🗑️ Cancella tutti gli schemi salvati**
3. Reimporta il file — Spendif.ai lo rianalizza da zero e ti chiede di confermare lo schema

> **Quando serve:** se il riepilogo import mostra righe scartate con motivo "Importo non parsabile" per le entrate (o le uscite), lo schema salvato probabilmente usa una convenzione di segno sbagliata. Cancella e reimporta.

> **Auto-invalidazione:** Spendif.ai rileva automaticamente gli schema corrotti. Se un file importato con uno schema salvato produce meno del 10% di transazioni parsabili, lo schema viene eliminato e il file viene rianalizzato da zero con l'LLM — senza intervento manuale.

**Reset tassonomia:** se vuoi cambiare la lingua della tassonomia dopo l'onboarding, vai in **⚙️ Impostazioni → 🔄 Reset tassonomia**, scegli la lingua e conferma. Le categorie esistenti vengono sostituite con quelle del template scelto.

---

## 16. Backup e trasferimento dei dati su un altro computer

**Situazione:** Cambi computer, oppure vuoi usare Spendif.ai sia sul portatile che sul fisso, e vuoi portarti dietro tutte le transazioni, le regole e le impostazioni.

Tutti i tuoi dati stanno in **un unico file** (`ledger.db`) dentro una cartella nascosta nella tua home utente, chiamata `.spendifai`:

| Sistema operativo | Dove trovarla |
|-------------------|---------------|
| **macOS** | `/Users/<tuonome>/.spendifai/` — nel Finder premi `Cmd+Shift+.` per vedere le cartelle nascoste |
| **Linux** | `/home/<tuonome>/.spendifai/` — nel file manager premi `Ctrl+H` |
| **Windows** | `C:\Users\<tuonome>\.spendifai\` |

### Come trasferire i dati (funziona tra qualsiasi combinazione: Windows, Mac, Linux)

1. **Chiudi Spendif.ai** sul computer di partenza (esci del tutto).
2. Apri la cartella `.spendifai` e copia su una chiavetta o su un cloud questi file:
   - `ledger.db` — i tuoi dati (obbligatorio)
   - `.env` — le tue impostazioni e chiavi AI (⚠️ contiene le chiavi in chiaro: trattalo come una password)
   - `system_settings.yaml` — solo se c'è
3. **Installa Spendif.ai** sul nuovo computer e **avvialo una volta**, poi chiudilo (così crea la cartella `.spendifai`).
4. **Incolla** i file copiati dentro la cartella `.spendifai` del nuovo computer, sovrascrivendo.
5. **Riavvia Spendif.ai**: ritrovi tutto com'era.

> Il file dei dati è **portabile**: puoi passare da Windows a Mac, da Mac a Mac, da Linux a Windows — funziona sempre, senza conversioni.

> **I modelli AI** (cartella `models/`) non serve copiarli: vengono riscaricati al primo avvio sul nuovo computer. Copiali solo se il nuovo computer resterà **senza connessione**.

> **Suggerimento backup:** anche se non cambi computer, ogni tanto copia il file `ledger.db` in un posto sicuro. È l'unico file che contiene tutto il tuo lavoro. Dettagli tecnici e backup automatici: guida **Gestione del database** (`database.md`).

---

## Strumenti di benchmark (per utenti avanzati)

Spendif.ai include due script di benchmark nella cartella `benchmark/`:

- **`benchmark_classifier.py`** — misura la qualita del riconoscimento schema (header, colonne, formato date, convenzione segno).
- **`benchmark_categorizer.py`** — misura la qualita della categorizzazione LLM in isolamento (senza database, regole o storico). Metriche: accuratezza esatta, accuratezza fuzzy (primo livello), tasso di fallback.

Entrambi supportano gli stessi argomenti CLI: `--runs`, `--files`, `--backend`, `--model`, `--model-path`. Utili per confrontare modelli diversi prima di scegliere quale usare in produzione.

---

## Domande frequenti

**Posso importare file di banche diverse insieme?**
Sì. Spendif.ai riconosce il formato automaticamente. Non devi dirgli che tipo di file è.

**Ho importato un file due volte per sbaglio. Problema?**
No. Le transazioni duplicate vengono ignorate.

**Una transazione appare due volte — una sul conto e una sulla carta.**
Spendif.ai gestisce questa cosa automaticamente (si chiama "riconciliazione carta-conto"). Se vedi ancora un duplicato, controlla in Review se una delle due ha l'icona 🔄.

**Voglio esportare i dati.**
In Analytics trovi il pulsante **Esporta** che genera HTML, CSV o XLSX.

**Ho cambiato la tassonomia ma le transazioni vecchie non si sono aggiornate.**
Le categorie vecchie rimangono come sono. Puoi rielaborarle manualmente dalla pagina Review o ri-applicando le regole.

---

## Cosa arriva dopo

Spendif.ai è in alpha test. Le funzioni che aggiungeremo le decidiamo insieme a chi usa l'app oggi: nessun lavoro speculativo, nessuna roadmap calata dall'alto.

Funzioni in valutazione in base ai feedback degli alpha tester:

- **Tracking del cash** — registrare manualmente le spese in contanti, senza estratto bancario
- **Performance degli investimenti** — vedere a colpo d'occhio come stanno andando gli strumenti del portafoglio
- **App mobile compagna** — registrare cash al volo dal telefono e sincronizzare col desktop

Una di queste ti servirebbe? Faccelo sapere su [GitHub Discussions](https://github.com/spendifai/spendif-ai/discussions). Quando arrivano abbastanza richieste sulla stessa funzione, sale in cima alla coda.
